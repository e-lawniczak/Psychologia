
Bishop
#### Jakie są trzy definicje stresu: bodźcowa (**stres jako typ sytuacji**), skoncentrowana na reakcji (**stres jako zespół reakcji fizjologicznych**) i procesualna (**stres jako transakcja człowieka z otoczeniem**)?
- ***stres bodźcowy*** - uczucie napięcia lub zdenerwowania wzbudzone przez wydarzenia, charakterystyczna reakcja na bodźce płynące z otoczenia (stresująca praca, nawał pracy szkolnej)
- ***stres jako reakcja*** - zespół psychologicznych i fizjologicznych reperkusji określonego zdarzenia, organizm w sytuacji zagrożenia lub wyzwania przejawia możliwy do przewidzenia wzorzec reakcji fizjologicznych
- ***stres jako proces*** - stres jest procesem obejmującym doświadczenia stresujące jak i psychologiczne i fizjologiczne reakcje na te doświadczenia,  łączy się więc w tej definicji odbiór danego wydarzenia i reakcje na dane wydarzenie, jednostka jest pod działaniem stresu wtedy, gdy dana sytuacja odbierana jest przez nią jako wykraczająca poza zakres dostępnych możliwości radzenia sobie ze stresem
#### Jak przebiega reakcja fizjologiczna na stres? (Selye, Cannon)
1. Wydzielani określonych hormonów
2. zmiany w częstotliwości skurczów serca
3. zmiany w ciśnieniu krwi
4. zmiany w rytmie oddechowym
5. zmiany w czynnościach układu żołądkowo-jelitowego

**Ogólny zespół adaptacyjny Selye'go**
1. *stadium reakcji alarmowej* - mobilizacja zasobów organizmu przeciwko zagrożeniu
2. *stadium odporności* - zwalczanie zagrożenia kosztem pozostałych funkcji fizjologicznych i psychologicznych
3. *stadium wyczerpania* - zasoby ochronne są wyczerpane a organizm staje się podatny na zaburzenia i choroby

> [!Choroby adaptacji]
> Choroby wynikające z wyczerpania organizmu, np. choroby nerek, choroba wieńcowa, stany alergiczne

**Reakcja walcz lub uciekaj Cannona**
stan mobilizacji organizmu do walki lub ucieczki od bodźca odbieranego jako zagrożenie. 
Ciąg zdarzeń fizjologicznych zapoczątkowany przez stymulacje współczulnego układu nerwowego oraz układu hormonalnego. W rezultacie tej stymulacji następuje gwałtowny wzrost poziomu adrenaliny i noradrenaliny we krwi, pobudzenie pracy serca, wzrost ciśnienia krwi, wzrost poziomu cukru we krwi, przyśpieszenie oddechu oraz odpływ krwi od skóry do mięśni

#### Czego dotyczy ocena pierwotna, a czego ocena wtórna?

> [!Ocena]
> Dynamiczny proces określania znaczenia danej sytuacji oraz dostępnych zasobów radzenia sobie z nią. Aspekt określający poziom doznawanego stresu oraz charakter emocjonalnych reakcji na stresor. 

- ocena pierwotna - ocena potencjalnego zagrożenia
- ocena wtórna - ocena dostępnych zasobów i metod radzenia sobie w określonej sytuacji
#### Co to jest radzenie sobie ze stresem? Jaka jest jego rola w przebiegu stresu?
Wysiłki podejmowane w obronie przed sytuacją stresową. Proces ten odnosi się do poznawczych i behawioralnych wysiłków podmiotu, by sprostać sytuacji stresowej. 
![[Pasted image 20241212145722.png]]
Wygaszanie stresu poprzez powtórną ocenę zagrożenia i ocenę środków zaradczych

Oatley i Johnson-Laird
#### Na czym polega synteza podejścia ewolucyjnego z konstrukcjonizmem społecznym w zakresie **wyjaśniania pochodzenia emocji**?
- Ewolucjonizm - emocje są wrodzone i warunkowane tym że jesteśmy ludźmi
- Konstrukcjonizm społeczny - emocje są uwarunkowane kulturowo i Amerykanin będzie odczuwał emocje inaczej niż członek jakiegoś plemienia afrykańskiego.
	1. emocje to kompleksy uczuć i postaw
	2. Emocje to twór społeczny podobny do innych doświadczeń i zachowań, opierają sie na przekonaniach,, są kształtowane przez język i wywodzą się z kultury.
	3. Emocje zależą od doświadczenia społecznego i kultywowania indywidualnej wrażliwości, nie każdy jest zdolny do przeżywania każdej emocji, 

Synteza tych dwóch podejść polega na określeniu celów emocji. I zrozumieniu, że wyrażanie emocji, które są wrodzone, jest warunkowane kulturowo - niektóre emocje są bardziej lub mniej wydatne, niektóre całkiem zanikają.


#### Jakie są **trzy kategorie emocji** wyodrębnionych przez Oatley'a i Johnsona-Lairda w próbie syntezy tych dwóch podejść? 
1. Emocje podstawowe - wrodzone i wspólne dla wszystkich ludzi
	1. radość smutek, złość, strach
2. Emocje zorientowane na obiekt - związane z obiektem, obejmujące 
	1. przywiązanie troskę, pożądanie seksualne, wstręt i odrzucenie
3. Emocje złożone - wywodzą się z emocji podstawowych i zorientowanych na obiekt, ale zależą od świadomych ocen, które mają charakter społeczny i odwołują się do umysłowych modeli Ja i innych ludzi
	1. wyrzuty sumienia, oburzenie, duma, zażenowanie i miłość romantyczna

#### Czy emocje zorientowane na obiekt są wrodzone, czy nie?
Emocje zorientowane na obiekt są wrodzone, jednak łącza w sobie świadome poznanie obiektu. Sama emocja jest wrodzona jednak aby doszło do jej aktywacji potrzebne jest świadome poznanie i przywołanie danego obiektu.
#### W jaki sposób **oczekiwania społeczne** i **reguły wyrażania emocji**wpływają na emocjonalność?
Konstrukty i zasady społeczne wpływają  na obraz ja, przez co ocena danej sytuacji społecznej może wywoływać emocje. Np. zazdrość w kulturze zachodniej, gdzie posiadanie jednego partnera jest normą będzie występowała u prawie każdego, natomiast w indyjskim plemieniu, gdzie posiadanie wielu partnerów seksualnych jest normą zazdrość na tle związku i relacji będzie mniej widoczna i będzie występowała rzadziej
Kultura:
- Determinuje jakie emocje można wyrażać i jakie zachowania są dopuszczalne w ramach tej ekspresji.
- Wywiera wpływ na to, które sytuacje wywołują poszczególne emocje
- Reguluje istnienie i doświadczanie emocji złożonych
#### Jak przekazy kulturowe wpływają na **dokonywanie ocen (wartościowanie)** prowadzące do powstania emocji?
Przekazy kulturowe skutkują mimowolnym łączeniem pozornie niepowiązanych rzeczy i wywoływaniem emocji z nimi związanych. Na przykładzie wstrętu - ludzie nie chcą pić z fabrycznie nowych pojemników na mocz, poprzez kulturowe skojarzenie z wydzieliną. Przypadek tubylców i drwina, z których jedne poczuł wstręt do dotkniętego wilgotnego i miękkiego mięsa, a drugi wstręt do tego, ze jego jedzenie zostało właśnie dotknięte przez tego pierwszego. 

Poprzez tworzenie kulturowych obrazów pewnych obiektów i sytuacji, nadajemy im pewną wartość emocjonalną.
#### Jak powstają **emocje złożone**?
Emocje złożone powstają poprzez dodanie świadomych ocen do emocji podstawowych i zorientowanych na obiekt. Są regulowane przez normy społeczne, stąd ich doświadczanie zależy od konstrukcji społecznych. 
Są one emocjami przefiltrowanymi przez środowisko kulturowe.

Grzegołowska - Klarkowska

#### Co to jest obrona w koncepcji psychoanalitycznej i poznawczej?
**Psychoanalityczna koncepcja**
Dążenie do utrzymania pozytywnej samooceny oraz poczucia własnej wartości. 
Procesy psychicznej samoobrony są spowodowane cierpieniem wynikającym z konfliktu między pragnieniami a normami moralnymi. 
Forma przemiany zablokowanego instynktu - w sytuacji, gdy nie możemy dać popędowi ujść ze względu na brak możliwości lub zasady społeczne.

**Mechanizmy obronne to narzędzia, którymi ego dysponuje dla *umożliwienia zaspokojenia popędów id* w warunkach ograniczonych standardami i nakazami superego oraz realną, obiektywną rzeczywistością**

**Poznawcza koncepcja**
Człowiek stara się poznać, uporządkować w swoim umyśle i zrozumieć otaczający go świat oraz siebie samego.
Wykształcone "Ja" rozwija się w wyniku doświadczeń i służy określonym celom psychologicznym. Steruje zachowaniem, czyni je zintegrowanym celowym i ukierunkowanym.
"Ja" musi mieć zagwarantowaną stabilność i spójność wewnętrzną i pozytywną wartość. Jest zagrożone gdy tożsamość i samoocena oraz kontrola i integracja zachowania są zagrożone.
Jeśli nie można sobie poradzić z tym zagrożeniem w sposób nieobronny aktywują się mechanizmy obronne.
**Mają one za zadanie *obronę integralności własnego ja* w momencie w którym jest ono zagrożone. Jednym ze sposobów jest oszukiwanie samego siebie poprzez usuwanie ze świadomości tych elementów wiedzy o sobie, które są niewygodne.**

#### Czym jest: wyparcie, projekcja, zaprzeczanie, reakcja upozorowana, idealizacja, identyfikacja, izolacja, racjonalizacja?

- **Wyparcie** - celowe usuwanie ze świadomości niepożądanych treści, jeśli ich uświadomienie rodzi ból lub konflikt moralny.
- **Projekcja** - przypisywanie innym własnych niepożądanych uczuć, poglądów, zachowań lub cech najczęściej negatywnych
- **Zaprzeczanie** - nieświadome zaprzeczanie zagrażającym pragnieniom lub uczuciom, manifestacja postawy "nieprawda, że..." lub "nie chcę tego..."
- **Reakcja upozorowana** - przesadna, sztywna i nie dostosowana do wymogów sytuacji zewnętrzna manifestacja postaw, motywów i uczuć przeciwnych do tych, które są nieświadomie odczuwane.
	- *Odwrócenie* - maskująca tendencja przeciwna przejawiana jest tylko wobec jednego obiektu
- **Anulowanie** - symboliczne lub rytualne obracanie wniwecz, unieszkodliwianie nieakceptowanych lub lękorodnych czynów czy zdarzeń, zarówno przeszłych jak i potencjalnie możliwych(pokuta, wynagradzanie komuś krzywdy)
- **Fantazjowanie** - ucieczka w marzenia
- **Idealizacja** - wyolbrzymienie wartości i znaczenia jakiejś osoby, grupy, rodziny, narodu czy innego obiektu w celu niedopuszczenia do świadomości bolesnych i nie akceptowalnych aspektów tego obiektu
- **Obronna identyfikacja** - ktoś kogo postrzegamy jako wzór cnót może stać się obiektem swoistego naśladownictwa, czujemy się lepiej poprzez utożsamienie z cenionym lub wyidealizowanym obiektem, często odbywa się wyłącznie w fantazji
- **Izolacja** - symboliczne unieszkodliwienie zagrożenia poprzez oddzielanie naszych uczuć od naszych działań lub inne formy pozbawienia doświadczeń ich negatywnej otoczki emocjonalnej
- **Kompensacja** - redukcja napięcia wynikającego z uświadomienia własnych defektów poprzez szczególne rozwijanie słabych stron lub zmianę wady w zaletę (niski mężczyzna wybierający zawód dżokeja) bądź przez zastępowanie jednej funkcji inną (rozwijanie intelektu u słabej fizycznie osoby)
- **Racjonalizacja** - usprawiedliwianie lub usiłowanie mylnego uzasadnienia nie akceptowalnych impulsów, potrzeb, uczuć zachowań i motywów w taki sposób, by mogły być tolerowane i akceptowane. 
	- *Przejaw fałszywego rozumowania* - dobieranie niewłaściwych przesłanek do uzasadnienia przykrego i nie akceptowanego stanu rzeczy
- **Przemieszczenie** - zastępcze rozładowanie napięcia(rąbanie drewna zamiast bicie się z kimś)